# Преговор


### Задача 1

Да се дефинира ООП архитектура на система за административно управление на кино. Архитектурата ви трябва да отговаря на следните условия:

Прожектират се филми, за които трябва да се пази информация за името, жанра, продължителността и година на премиерата.

Всяка прожекция съдържа информация за филма, който се излъчва, начален час, цена на билета и налични места.

Системата трябва да различава два типа потребители - клиенти и служители.

За всеки клиент се пази следната информация: три имена, дата на раждане, намаление, паричен баланс (колко пари разполагат за купуване на билети). Намалението може да бъде пенсионерско, ученическо и студентско.

За всеки служител се пази информация за имената му, дата на раждане и текущата му заплата.

И клиенти, и служители ще могат да закупуват билети за някоя прожекция, като за служителите е безплатно. След като е закупен билет трябва системата да подсигури, че е запазено място в залата за дадения човек. По всяко време трябва да може да провери какви резервации са направени.

Клиентите ще може да си зареждат пари в техните профили за закупуване на билети.

Системата трябва да поддържа график за всичките прожекциите.

Може да се добавят нови прожекции към графика на киното.


### Задача 2

Да се реализира клас билет за оперен спектакъл (Ticket). Всеки билет съдържа информация за името на спектакъла, който ще се играе, и цената за един човек.

Класът притежава и поле id, което може да бъде от произволен тип.

Продават се два вида билети – нормален и групов.

Всеки нормален билет важи за един зрител и важи за едно място в залата. Всеки групов билет важи за най-малко 20 човека и запазва най-малко 20 места в залата. Цената на всеки групов билет е преференциална и се намалява с по 1лв на човек (не пада под 0).

Да се реализира функция, която приема множество билети – нормални и групови, и извежда общата им стойност.

Да се реализира клас музикално представление (LivePerformance).

За целта трябва първо да напишем базов клас чувство (Feeling). Всяко чувство си има:
- Име – дълго максимум 10 символа
- Степен – измерва се в проценти
- Метод print – функция, която 	извежда името и степента на съответното чувство
- Бонус: нека print извежда и съответна емотиконка


За нашите цели различаваме 3 чувства: любов (Lovе), тъга (Sadness) и щастие (Happiness). Да се дефинира клас за всяко едно чувство.

Всеки LivePerformance наследява чувствата любов, тъга и щастие и притежава:
- Изпълнител – задава се чрез име (максимум 100 знака)
- Публика – списък от зрители
- Метод, който извежда степента на чувствата


LivePerformance съдържа различна информация за всяко чувство, т.е. не е споделена!

Да се дефинира клас Зрител (Spectator). Зрител е някой, който е закупил билет или ще посети представлението с група. Всеки зрител или е закупил нормален или групов билет, или няма свой собствен билет, ако е част от група и той не е купувал билета.
