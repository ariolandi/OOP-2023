# Наследяване - част 3

## Задачи

#### Задача 1

Колегите от курса по изкуствен интелект имат за задача да обучат невронна мрежа да играе шах. Прекрасно! Но, понеже времето изобщо не им стига, нямат разработена игра на шах. И тук вие идвате на помощ.
Напишете игра на шахмат. За целта ще се нуждаете от шахматна дъска (8х8, бели и черни квадратчета), 32 фигури (16 собствени и 16 противникови) и кратки правила:
- **Пешка** – 8 броя. Разположени на предна линия пред останалите фигури. Придвижват се с едно квадратче напред, а при първи ход имат възможност за 2. Атакуват фигура, премествайки се с едно квадратче по диагонал. Ако достигнат противоположния край на дъската, могат да бъдат заменени за коя да е друга фигура.
- **Топ** – 2 броя. Разположени са в двата края на задната линия фигури. Движат се по вертикал и хоризонтал до достигане на фигура. Атакуват фигура по същия начин.
- **Кон** – 2 броя. Разположени са на задната линия фигури, вътрешно от двата топа. Движат се Г-образно – 2 квадратчета по вертикал/хоризонтал и още едно по хоризонтал/вертикал. Единствени могат да “прескачат” фигури. Атакуват фигура по същия начин.
- **Офицер** – 2 броя. Разположени са на задната линия фигури, вътрешно от двата коня. Движат се по диагоналите – един по белия и един по черния, до достигане на фигура. Атакуват фигура по същия начин.
- **Царица** – 1 брой. Разположена на задната линия фигури, при белите (първи играч) е до левия офицер, а при черните – срещу нея, до десния. Придвижва се по вертикал, хоризонтал и диагонал до достигане на фигура. Атакува фигура по същия начин.
- **Цар** – 1 брой. Разположен на задната линия фигури, при белите (първи играч) е до десния офицер, а при черните – срещу него, до левия. Придижва се с едно квадратче по вертикал, хоризонтал и диагонал. Атакува фигура по същия начин. Не може да бъде на едно квадратче разстояние от противниковия цар. Ако е заплашен от противникова фигура, тогава е обявен шах. Ако е атакуван от противникова фигура без възможност да премахне заплахата, се обявява мат и играта приключва.

На студентите от ФМИ обаче им стана много интересно да пробват играта на колегите си. Затова трябва да се измисли начин да се пази класиране между играчите. В началото на всяка игра се пита за имената на двама играчи и се отваря тяхното класиране. То се пази в текстови файлове с име, съвпадащо с името на играча, във формат:
	<противник>, <резултат>

Резултата е 1, ако играчът е спечелил, и 0 – ако е изгубил играта. Резултатът на новата игра се записва на нов ред в края на файла.

Играта е конзолна, което значи, че на всеки ход в играта трябва да се визуализира игралното поле, да се изписва името на играча, който е на ход и да се чака валидна команда за преместване на фигура във формат:
	<код на фигурата> <колона><ред>

Кодовете са съответно:
- **p** – пешка
- **r** – топ
- **b** – офицер
- **n** – кон
- **q** – царица
- **k** – цар

Колоните са номерирани с малки латински букви от **a** до **h** отляво надясно, а редовете – от **1** до **8** отдолу нагоре, гледано от страната на белите.

Да се извеждат подходящи съобщения и пояснения по време на играта.
